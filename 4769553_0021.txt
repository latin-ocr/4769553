15

eliciatur suo. Ita liquido apparet quodvis unum huius enuntiati verbum egregie
ad illam mentem scriptoris facere, qui utrumque secutus est, ut nec deesset illud
nobile voluntariae mortis exemplum et idem quid distaret a reliquis patefieret.
Quod eum ita institueret ut orationem proxime ad Menoecei exemplum accommo-
daret, in ea conformanda non iam credibile videbitur eum Ennium aliumve quem
- poetam potius quam semet ipsum ducem et auctorem secutum esse.

De nam particula, quam restituimus vimque eius declarare conati sumus,
si curiosius agere vellemus, ampla suppeteret disserendi materia: nam exempla qui-
dem quaerenti nusquam non obviam fiunt, nec solum apud scriptores, Ciceronem
imprimis, Sallustium, Suetonium, Petronium, verum etiam poetas, sed saepe inter-
pretibus molestias creavit, cum aut ellipsin somniant quae nulla est aut diversa
miscent, nonnumquam etiam criticorum iniurias perpessa est sive ipsam mutant
sive orationem integram defectus accusant vel interpolatam increpant. Sed nolu-
mus si qui tamen sunt qui haec legent in hoc arido quaestionum grammaticarum
campo diutius detinere. Vos vero, iuvenes carissimi, a prolusionis tenuitate ad-
vertatis animum ad fontes limpidos largae doetrinae quos vobis aperit I'iliversitas
nostra hauriendos: haurite inde sedulo quod vobis conducat.

Ser. m. Aprili MDCCCLXXIX.

